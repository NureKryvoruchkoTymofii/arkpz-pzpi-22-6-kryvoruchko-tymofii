МІНІСТЕРСТВО ОСВІТИ І НАУКИ УКРАЇНИ
ХАРКІВСЬКИЙ НАЦІОНАЛЬНИЙ УНІВЕРСИТЕТ РАДІОЕЛЕКТРОНІКИ
     
     
Кафедра «Програмної інженерії»
     
     
ЗВІТ
до лабораторної роботи №1
з дисципліни «Аналіз та рефакторинг коду»
на тему: «Розробка VISION & SCOPE»
     
     
     
     
     
Виконав:	             Перевірив:
ст. гр. ПЗПІ-22-6	     ст. виклад. каф. ПІ
Криворучко Т. О.	     Сокорчук І. П.
     
     
     
 
     
     


Харків 2024 
1 РОЗРОБКА VISION & SCOPE DOCUMENT
1.1. Мета роботи:
Опис проєкту у форматі Vision and Scope, для визначення ключових аспектів проекту.
1.2. Хід робот:
1.2.1 Описати актуальність проблем, які вирішує дана програмна система. 
1.2.2 Проаналізувати інші аналогічні рішення, які вирішують ту ж саму проблему та описати способи монетизації проєкту.
1.2.3 Описати головні функціональні можливості системи.
1.2.4 Докладно описати функції кожної з частин системи та вимоги до цих частин.
1.2.5 Описати усі зацікавлені у проєкті сторони.
1.2.6 Вказати строки виконання  проєкту та усі технології, які будуть використані у проєкті.
1.3. Посилання на репозиторій: 
1.4. Посилання на відео запис з описом системи на платформі YouTube:

1.5. Висновки:
У результаті виконання лабораторної роботи було створено опис проєкту у форматі Vision and Scope. Документ наведено у додатку А.
 
ДОДАТОК A


Vision and Scope Document
for
Програмна система розумних замків
Версія 1.0
Підготовлено студентом групи ПЗПІ-22-6, Криворучко Т. О.
Харківський національний університет радіоелектроніки
25.11.2024

 
Table of Contents
1.	Business Requirements	5
1.1.	 Background	5
1.2.	 Business Opportunity	5
2.	Vision of the Solution	8
2.1.	 Vision Statement	8
2.2.	 Major Features	10
3. Scope and Limitations	12
3.2.	 Scope of Subsequent Releases	13
4.	Business Context	15
4.1.	 Operating Environment	15



Revision History

Name	Date	Reason For Changes	Version
Криворучко Т. О.	25.11.2024		1.0
			
 
1.	Business Requirements
1.1.	 Background 
У сучасному світі безпека є одним із ключових аспектів у житті кожної людини. Традиційні механічні замки часто виявляються ненадійними, оскільки їх можна зламати або скопіювати ключі. Крім того, механічні системи не мають можливості віддаленого керування, що створює незручності для користувачів. Розумні замки вирішують ці проблеми, забезпечуючи високий рівень безпеки, дистанційне керування та інтеграцію з іншими розумними пристроями.
1.2.	 Business Opportunity
Ринок автоматизації та безпеки для житлових і комерційних приміщень демонструє стабільне зростання. Попит на програмні системи розумних замків зростає завдяки підвищеній обізнаності користувачів щодо сучасних технологій безпеки, а також зручності управління доступом до приміщень. Основним сегментом є багатоквартирні будинки, офісні центри та приватні будинки, де забезпечення зручності доступу та безпеки є критичними.
На ринку представлені такі рішення: 
a) Механічні замки з електронним управлінням, де такі пристрої оснащені електронною начинкою для управління відкриттям і закриттям дверей, але зберігають основну механічну конструкцію. Їхніми перевагами є простота у використанні, оскільки вони не потребують складного налаштування чи спеціальних знань для встановлення та експлуатації, а також низька ціна, яка робить їх доступними для широкого кола користувачів. Однак недоліками є відсутність інтеграції зі смартфонами або іншими IoT-пристроями, що обмежує можливість віддаленого доступу, моніторингу або автоматизації, а також обмежена функціональність, яка не дозволяє адаптувати такі замки до сучасних вимог безпеки й комфорту, включаючи багаторівневий контроль доступу чи інтеграцію з іншими системами розумного дому;
b) Розумні замки середнього сегмента (наприклад, August Smart Lock). Ці пристрої пропонують інтеграцію зі смартфонами, що дозволяє користувачам керувати замком через мобільні додатки, здійснювати моніторинг доступу в реальному часі, надавати тимчасові або постійні ключі іншим користувачам та отримувати сповіщення про використання. Вони також забезпечують можливість віддаленого управління, що дозволяє відкривати чи закривати двері, перебуваючи далеко від дому, що зручно для гостей, доставки або інших ситуацій. Однак їхніми недоліками є висока ціна, яка робить ці пристрої менш доступними для широкого кола споживачів, а також обмежена сумісність з іншими пристроями чи платформами розумного дому, що може ускладнити інтеграцію таких замків у вже існуючу екосистему IoT, створюючи проблеми для користувачів, які прагнуть отримати комплексне рішення для автоматизації та безпеки житла;
c) Комплексні системи безпеки та автоматизації (наприклад, Yale Access, Ring): ці рішення є частиною масштабних платформ розумного дому, які забезпечують широкий спектр функціональності, включаючи відеоспостереження, інтеграцію з іншими пристроями IoT, такими як системи освітлення, датчики руху, сигналізації та термостати. Такі замки дозволяють користувачам отримувати повний контроль над безпекою житла, зокрема можливість переглядати відео з камер у реальному часі, отримувати повідомлення про відкривання дверей, блокувати доступ заздалегідь визначеним користувачам або інтегрувати систему з голосовими асистентами, такими як Alexa чи Google Assistant. Попри це, недоліками цих систем є їхня висока вартість, яка обумовлена великою кількістю функцій і складністю обладнання, що робить такі рішення доступними лише для користувачів із високим рівнем доходу. Крім того, їх впровадження може бути складним для невеликих користувачів, які не мають ресурсів для налаштування або обслуговування подібних систем, адже вони часто вимагають професійної установки, значних часових витрат на навчання використанню та подальше технічне обслуговування.
Переваги нашої системи розумних замків: система забезпечує повну інтеграцію з іншими IoT-пристроями в межах екосистеми житлового комплексу або окремого будинку, дозволяючи створювати єдину мережу для управління безпекою та автоматизацією житлового простору. Віддалене управління доступом через мобільний додаток надає користувачам можливість легко контролювати замки, генерувати тимчасові або постійні цифрові ключі, отримувати сповіщення про спроби доступу та переглядати історію відкривання дверей. Локалізоване рішення для українського ринку включає підтримку багатомовного інтерфейсу, зокрема української мови, що робить продукт більш доступним і зручним для місцевих користувачів, враховуючи їхні культурні та мовні особливості. Оптимізація архітектури системи спрямована на зниження виробничих і програмних витрат, що дозволяє пропонувати продукт за конкурентоспроможною ціною, зберігаючи при цьому всі основні функції, включаючи високий рівень безпеки, простоту використання та надійність у роботі.
Тепер представимо модель монетизації системи:
a) Продаж програмного продукту: система пропонується як одноразове рішення з можливістю встановлення для приватних клієнтів, бізнесу або забудовників;
b) Абонентська плата за обслуговування: місячна або річна підписка на оновлення програмного забезпечення, резервне копіювання даних і послуги моніторингу;
c) Партнерство з забудовниками: співпраця із забудовниками для інтеграції системи як частини стандартного обладнання у новобудовах;
d) Модульні доповнення: додаткові функції, такі як інтеграція з відеодомофонами, розширена аналітика або персоналізовані налаштування доступу, можуть продаватися окремо;

2.	Vision of the Solution
2.1.	 Vision Statement
Програмна система розумних замків – це сучасне рішення, яке спрямоване на забезпечення зручності, безпеки та ефективності управління доступом у житлових комплексах, офісах та приватних будинках. Система дозволяє автоматизувати контроль доступу, надаючи можливість віддаленого керування замками, створення цифрових ключів і моніторингу історії входів.
Мета продукту – забезпечити користувачам високий рівень безпеки, зручність у повсякденному використанні та оптимізацію управління доступом.
Значення продукту:
a)	Для мешканців житлових будинків важливими є зручність і простота у використанні, можливість віддаленого керування замками через мобільний додаток, створення тимчасових цифрових ключів для гостей і впевненість у захисті своїх домівок;
b)	Для керуючих компаній значущими факторами є підвищення рівня безпеки, автоматизація управління доступом для обслуговуючого персоналу, зменшення витрат на фізичні ключі та забезпечення прозорої системи контролю за входом і виходом;
c)	Для власників орендованого житла продукт надає можливість легко та швидко змінювати доступ для нових орендарів, забезпечуючи безпеку без необхідності заміни фізичних замків; 
d)	Для забудовників перевагою є підвищення привабливості об'єктів нерухомості за рахунок інтеграції сучасних технологій безпеки, можливість рекламувати об'єкти як частину "розумного житла" та отримати конкурентну перевагу на ринку; 
e)	Для офісних приміщень продукт пропонує зручний спосіб управління доступом для співробітників і відвідувачів, включаючи автоматичний моніторинг та журнал відвідувань, що підвищує рівень безпеки;
f)	Для користувачів із дітьми чи літніми людьми система забезпечує спокій, дозволяючи віддалено перевіряти статус замків і контролювати доступ до домівки;
g)	Для людей із обмеженими можливостями розумні замки надають зручність у використанні завдяки автоматичному відкриванню та можливості безконтактного управління;
h)	Для технічного персоналу або сервісних служб система дозволяє надавати тимчасовий доступ до об'єктів без потреби у фізичному ключі, забезпечуючи простоту та контроль процесу;
i)	Для спільнот житлових комплексів система може сприяти створенню безпечного середовища за рахунок централізованого управління доступом до спільних зон, таких як під'їзди, підвали чи паркінги;
j)	Для інтеграції з іншими системами безпеки система створює можливість злагодженої роботи з відеоспостереженням, системами сигналізації та іншим IoT-обладнанням;
Результатом впровадження системи стане автоматизація управління доступом, що дозволить зменшити залежність від фізичних ключів, знизить ризики втрати або крадіжки ключів, забезпечить швидку реакцію на інциденти, такі як спроби несанкціонованого доступу. Система сприятиме покращенню досвіду користувачів, створенню довіри до керуючих компаній і забудовників, а також стане конкурентною перевагою на ринку сучасних технологій безпеки.
2.2.	 Major Features
MF-1. Віддалене керування доступом: можливість відкривати або закривати замок через мобільний додаток незалежно від місцезнаходження користувача;
MF-2. Автоматичне блокування: налаштування автоматичного закриття замку після певного періоду бездіяльності для забезпечення додаткової безпеки;
MF-3. Легке встановлення: прототип замка адаптований для швидкої заміни стандартних механічних замків без потреби значних модифікацій дверей або рамок;
MF-4. Керування доступом до замків: надання адміністраторами прав доступу користувачам для відкривання замків через інтерфейс адміністрування;
MF-5. Моніторинг стану замка: отримання актуальної інформації про статус замка (відкрито/закрито) через API;
MF-6. Адміністративні функції звітності:
1.	Генерація загального звіту по системі, включаючи активність замків та показники безпеки;
2.	Отримання адміністративного звіту по даних сенсорів через спеціальні запити;
3.	Користувацька аналітика:
3.1.	Надання користувачам персоналізованих звітів про використання замків;
3.2.	Аналіз активності конкретного замка за його ID, що дозволяє відстежувати історію доступу;
MF-7. Статистика сенсорних даних: виведення докладної статистики, зібраної з сенсорів, за заданий період часу для моніторингу системи безпеки;
MF-8. Детальна аналітика активності: інтерактивні звіти, що дозволяють адміністраторам та користувачам отримувати інформацію про частоту використання замків, виявляти потенційні збої або несанкціонований доступ;
MF-9. Симуляція та тестування: можливість проведення симуляційних тестів роботи сенсорів і замків, що дозволяє перевірити роботу системи без втручання у реальні процеси;
MF-10. Імпорт та експорт даних:
•	Збереження архівних даних системи через експорт;
•	Легкий імпорт оновлень або налаштувань системи для централізованого адміністрування;
 
3. Scope and Limitations
3.1.	 Scope of Initial Release
До рамок первинного випуску входить реалізація функціональності серверної частини та IoT-клієнта для системи розумних замків.
Серверна частина:
СЧ-1. Керування замками та доступом: реалізація можливості віддаленого відкриття та закриття замків через мобільний додаток, а також надання адміністраторами прав доступу користувачам;
СЧ-2. Моніторинг статусу замків: отримання актуального стану замків (відкрито/закрито) та налаштування автоматичного блокування;
СЧ-3. Управління користувачами: створення, оновлення та видалення облікових записів користувачів, включаючи зміну профільної інформації;
СЧ-4. Адміністративна звітність: генерація загальних звітів про роботу системи, включаючи аналіз активності замків та стан сенсорів;
СЧ-5. Аналітика для користувачів: надання персоналізованих звітів про активність замків користувачів та аналіз роботи конкретних замків;
СЧ-6. Імпорт та експорт даних: можливість збереження архівних даних системи та централізованого оновлення налаштувань через функції.
IoT-клієнт:
IT-1. Управління замком: підтримка основних функцій відкриття та закриття замка за командами, отриманими від серверної частини;
IT-2. Моніторинг замка: відстеження технічного стану замка та передача даних про його працездатність на сервер;
IT-3. Автоматичне блокування: реалізація локальної функціональності автоматичного блокування замка після визначеного часу бездіяльності;
IT-4. Симуляція: підтримка функції симуляції даних для тестування системи через серверну.

3.2.	 Scope of Subsequent Releases
У майбутньому планується розширення функціоналу програмного продукту через впровадження та реалізацію вебклієнта та мобільного клієнта.
Вебклієнт:
ВБ-1. Надасть адміністраторам і користувачам доступ до системи через веббраузер;
ВБ-2. Забезпечить можливість перегляду поточного стану замків, включаючи історію відкривань, закривань та інших подій;
ВБ-3. Надасть візуалізацію аналітики активності замків, зокрема графіки використання, звіти по кожному замку або користувачу;
ВБ-4. Надасть інтерфейс для адміністрування облікових записів користувачів, включаючи надання та відкликання прав доступу до замків;
ВБ-5. Забезпечить можливість експорту та імпорту даних, а також управління загальними налаштуваннями системи;
ВБ-6. Реалізує інструменти для налаштування автоматичного блокування, часу активності замків та інших параметрів системи.



Мобільний клієнт:
МБ-1. Реалізується у вигляді мобільного додатку для iOS, що забезпечить зручний доступ користувачів до системи;
МБ-2. Надасть користувачам можливість відкривати та закривати замки в один клік, переглядати їх поточний статус;
МБ-3. Забезпечить оперативне сповіщення про підозрілу активність, технічні несправності замків або інші важливі події;
МБ-4. Інтегрує функціонал для перегляду персоналізованих звітів, включаючи активність конкретного замка та історію його використання;
МБ-5. Додасть інтерактивні інструкції та рекомендації з безпеки для користувачів у разі виникнення технічних або аварійних ситуацій.
 
4.	Business Context
4.1.	 Operating Environment
Серверна частина розроблена з використанням PHP у поєднанні з фреймворком Laravel для створення надійної та масштабованої архітектури. Вона відповідає за обробку запитів користувачів, управління обліковими записами, інтеграцію з IoT-пристроями (розумними замками), а також генерацію звітів.
Для збереження інформації про користувачів, замки, історію доступу та інші дані використовується реляційна база даних MySQL. Це дозволяє забезпечити високу продуктивність та стабільність у роботі із великими обсягами структурованих даних.
Вебклієнт створений з використанням React.js для управління станом додатка та динамічної взаємодії з користувачем. HTML5 і CSS3 забезпечують сучасний дизайн і адаптивність інтерфейсу для різних пристроїв. Основними функціями вебклієнта є перегляд історії доступу, адміністрування прав користувачів та створення звітів.
Мобільний додаток розроблено за допомогою React Native для платформ iOS. Він надає зручний інтерфейс для користувачів, дозволяючи їм відкривати, закривати замки, переглядати статус замків, змінювати параметри автоматичного блокування та отримувати звіти. 
Основні вимоги:
1.	Простий і інтуїтивно зрозумілий інтерфейс для користувачів.
2.	Стабільна робота навіть при пікових навантаженнях.
3.	Захист даних і доступу до системи через багаторівневу автентифікацію.
4.	Мінімізація збоїв і автоматичне відновлення роботи системи у разі непередбачених ситуацій.

Посилання на репозиторій: 
Посилання на відео звіт на платформі YouTube:
